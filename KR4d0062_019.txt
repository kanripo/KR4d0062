# -*- mode: mandoku-view; -*-
#+TITLE: 擊壤集
#+DATE: 2015-08-24 23:52:28.667642
#+PROPERTY: ID KR4d0062
#+PROPERTY: BASEEDITION WYG    
#+PROPERTY: JUAN 卷十九
<pb:KR4d0062_WYG_019-1a>¶
欽定四庫全書¶
　擊壤集巻十九　　　　　　宋　邵雍　撰¶
　　不善吟¶
不良之人稟氣非正蛇蝎其情&KR0600;狼其性至良之人稟¶
氣清明金玉其性芝蘭其情¶
　　不同吟¶
君子之人與已非比聞善則樂見賢則喜小人之人與¶
巳非惡聞善則憎見賢則怒¶
<pb:KR4d0062_WYG_019-1b>¶
　　得失吟¶
時難得而易失心雖悔而何追不知老之巳至不知志¶
與願違¶
　　痛矣吟¶
痛矣時難得悲哉道未傳今年年巳盡明日是明年¶
　　嵗除吟¶
半百已華顛如今更皓然自知為士子人訝學神仙風¶
月難忘酒雲山不著錢行年六十六明日又添年¶
<pb:KR4d0062_WYG_019-2a>¶
　　筆興吟(熙寧十年/)¶
窻晴氣和暖酒美手柔軟興逸情撩亂筆落春花爛¶
　　影論吟¶
性在體内影在形外性徃體隨形行影㑹體性不存形¶
影安在影外之言曽何足怪¶
　　憂喜吟¶
大喜與大憂二者莫能寐二者若能寐何憂事不治¶
　　窺開吟¶
<pb:KR4d0062_WYG_019-2b>¶
物理窺開後人情照破時一身都是我瘦了又還肥¶
物理窺開後人情照破時能將函谷塞只用一丸泥¶
物理窺開後人情照破時正如攜寳劍切玉過如泥¶
物理窺開後人情照破時渇多逢美酒病後遇良醫¶
物理窺開後人情照破時能將一箇字善解百年迷¶
物理窺開後人情照破時情中明事體理外見天機¶
物理窺開後人情照破時可嗟兼可唾堪鄙又堪嗤¶
物理窺開後人情照破初不堪將勸誡止可與嗟吁¶
<pb:KR4d0062_WYG_019-3a>¶
物理窺開後人情照破前止堪令執筆不可使持權¶
物理窺開後人情照破休止堪初看望不可久延留¶
物理窺開後人情照破時欲知花爛漫便是葉離披¶
物理窺開後人情照破時有權能處置更狡待何為¶
物理窺開後人情照破間敢言天下事到手又何難¶
　　喜歡吟¶
平生喜飲酒飲酒喜輕醇不喜大段醉只便微帶醺融¶
怡如再少和煦似初春亦恐難名狀兩儀仍未分¶
<pb:KR4d0062_WYG_019-3b>¶
　　貴賤吟¶
繫自我者可以力行繫自人者難乎力爭貴為萬乘亦¶
莫之矜賤為匹夫亦莫之凌¶
　　措處吟¶
在未定之時當難處之地方事之危疑見人之措置¶
　　費力吟¶
事無巨細人有得失得之小心失之費力¶
　　不老吟¶
<pb:KR4d0062_WYG_019-4a>¶
人無不老理日有再中時不老必無也再中應有之¶
　　代書寄陳章屯田¶
執别而來二十春忽飛書意一何懃四方豈是少賢士¶
千里猶能思故人世態見多知可否物情諳久識疎親¶
我今老去甘衰朽無補明時卧洛濵¶
　　長短吟¶
君子喜淳誠小人喜欺罔淳誠嵗時長欺罔日月短¶
　　迷悟吟¶
<pb:KR4d0062_WYG_019-4b>¶
君子改過小人飾非改過終悟飾非終迷終悟福至終¶
迷禍歸¶
　　正性吟¶
未生之前不知其然既生之後乃知有天有天而來止¶
物之性君子踐形小人輕命¶
　　幽明吟¶
明有日月幽有鬼神日月照物鬼神依人明由物顯幽¶
有人陳人物不作幽明何分¶
<pb:KR4d0062_WYG_019-5a>¶
　　無靦吟¶
事曽經見物曽持鍊天地之間俯仰無靦¶
　　事體吟¶
語言須中節義理貴從宜可革仍三就當行必再思¶
　　自餘吟¶
身生天地後心在天地前天地自我出其餘何足言¶
　　四可吟¶
可勉者行可信者言可委者命可託者天¶
<pb:KR4d0062_WYG_019-5b>¶
　　四不可吟¶
言不可妄行不可隳命不可忽天不可違¶
　　賃屋吟¶
屋新人喜居屋敝人思去主若善修完何時不能住¶
　　小人吟¶
小人無恥重利輕死不畏人誅豈顧物議¶
　　覽照吟¶
其骨爽其神清其祿薄其福輕¶
<pb:KR4d0062_WYG_019-6a>¶
　　有病吟¶
一身如一國有病當求醫病愈藥便止節宣良得宜¶
　　二月吟¶
林下故無知唯知二月期酒嘗新熟後花賞半開時只¶
有醺酣趣殊無爛漫悲誰能將此景長貯在心脾¶
　　三月吟¶
滿城盡日行春去言㑹行春還有數真宰何嘗不發生¶
遊人其那無憑據梨花著雨漫城啼栁絮因風爭肯住¶
<pb:KR4d0062_WYG_019-6b>¶
一片清明好意多柰何意好難分付¶
　　一等吟¶
欲出第一等言須有第一等意欲為第一等人須作第¶
一等事¶
　　萬物吟¶
成敗須歸命興衰各有時小人縱多欲真宰豈容私只¶
此浪喜歡便成空慘悽請觀春去後遊者更為誰¶
　　洛陽春吟¶
<pb:KR4d0062_WYG_019-7a>¶
四方景好無如洛一嵗花竒莫若春景好花竒精妙處¶
又能分付與閒人¶
洛陽人慣見竒葩桃李花開未當花須是牡丹花盛發¶
滿城方始樂無涯¶
桃李花開人不窺花時須是牡丹時牡丹花發酒増價¶
夜半逰人猶未歸¶
光隂不肯略從容九十日春還又空多少落花無著莫¶
半隨流水半隨風¶
<pb:KR4d0062_WYG_019-7b>¶
春歸花謝日初長燕語鶯啼各自忙何故逰人斷來徃¶
緑隂殊不減紅芳¶
十日好花都去盡可憐青帝用功深逰人莫便無憑據¶
未必紅芳勝緑隂¶
春歸必竟歸何處無限春寃都未訴欲託流鶯問所因¶
子規又呌不如去¶
用盡四時周一嵗唯春能見好花開十千買酒未為貴¶
既去紅芳豈再來¶
<pb:KR4d0062_WYG_019-8a>¶
　　自貽吟¶
六十有七嵗生為世上人四方中正地萬物備全身天¶
外更無樂胷中别有春¶
　　落花吟¶
萬紫千紅處處飛滿川桃李漫成蹊狂風猛雨日將暮¶
舞榭歌臺人乍稀水上漂浮安有定徑邊狼籍更無依¶
流鶯不用多言語到了一畨春巳歸¶
　　暮春吟¶
<pb:KR4d0062_WYG_019-8b>¶
花開春正好花謝春還暮不意子規禽猶能道歸去¶
春來蝴蝶亂春去子規啼安得如前日和風初扇時¶
禽不通人情唯知春已暮亦或呌提壺亦或呌歸去¶
　　泉布吟¶
名為泉布者無足走人間善發難言口能開不笑顔償¶
逋小續命賙急大還丹唯有商山老非干買得閒¶
　　牡丹吟¶
一般顔色一般香香是天香色異常真宰功夫精妙處¶
<pb:KR4d0062_WYG_019-9a>¶
非容人意可思量¶
　　　詩上堯夫先生兼寄伯淳正叔　　　載¶
　先生髙卧洛城中洛邑簪纓幸所同顧我七年清渭¶
　上並遊無侣又春風¶
　病肺支離恰十春病深樽俎久埃塵人憐舊病新年¶
　減不道新添别病新¶
　　和鳳翔横渠張子厚學士亡後篇¶
秦甸山河半域中精英孕育古今同古來賢傑知多少¶
<pb:KR4d0062_WYG_019-9b>¶
何代無人振素風¶
　　自處吟¶
堯夫自處道如何滿洛陽城都似家不徳於人焉敢異¶
至誠從物更無他眼前只見羅天爵頭上誰知換嵗華¶
何止春歸與春在胷中長有四時花¶
　　為人吟¶
為人須是與人羣不與人羣不盡人大舜與人焉有異¶
帝堯親族亦推倫人心齟齬一身病事體和諧四海春¶
<pb:KR4d0062_WYG_019-10a>¶
心在四支心是主四支又復逺於身¶
　　先天吟¶
先天事業有誰為為者如何告者誰若謂先天言可告¶
君臣父子外何歸眼前伎倆人皆曉心上功夫世莫知¶
天地與身皆易地已身殊不異庖犧¶
　　中和吟¶
性亦故無他須是識中和心上語言少人間事體多如¶
霖廻久旱似藥起沈痾一物當不了其如萬物何¶
<pb:KR4d0062_WYG_019-10b>¶
　　四賢吟¶
彦國之言鋪陳晦叔之言簡當君實之言優游伯淳之¶
言調(又作/條)暢四賢洛陽之名望是以在人之上有宋熙¶
寧之間大為一時之壯¶
　　年老吟¶
嵗華頭上不能驚唯有交親眼更明皓皓月常因坐看¶
深深酒不為愁傾苟於心上無先覺却似人間小後生¶
欲約何人為伴侣江湖泛去一舟輕¶
<pb:KR4d0062_WYG_019-11a>¶
　　天地吟¶
天人之際豈容鍼至理何煩逺去尋凶焰熾時焚更烈¶
恩波流處浸還深長征戍卒思歸意久旱蒼生望雨心¶
禍福轉來如反掌可能中夜不沈吟¶
　　至論吟¶
民於萬物巳稱珍聖向民中更出羣介石不疑何盡日¶
知幾何患未如神若無剛果難成善既有精明又貴純¶
禍福兆時皆有漸不由天地只由人¶
<pb:KR4d0062_WYG_019-11b>¶
　　人玉吟¶
玉不自珎人與珎人珎何謝玉之純然知粹美始終一¶
更看清光表裏真韜韞有名初在石琢磨成器却須人¶
古人巳死不復見被褐之言不謬云¶
　　詐者吟¶
詐者固疑人天下盡行詐不信天下人其間無真話¶
　　飲酒吟¶
時時醇酒飲些些頤養天和以代茶無雨將成大凶嵗¶
<pb:KR4d0062_WYG_019-12a>¶
負城非有好生涯身居畎畆須憂國事委男兒尚恤家¶
人問老來何長進鑑中添得鬢邊華¶
　　樂物吟¶
物有聲色氣味人有耳目口鼻萬物于人一身反觀莫¶
不全備¶
　　和王安之小園五題¶
小園新葺不離家髙就崗頭低就窳洛邑地疑偏得勝¶
天津人至又非賖宜將閬苑同時語莫共桃源一道誇¶
<pb:KR4d0062_WYG_019-12b>¶
聞説一軒多種藥只應猶欠紫河車¶
　　野軒¶
一軒名野非塵境嵩少煙岑送好風日月嵗時都屬已¶
更於何處覔壺中¶
　　汚亭¶
許由為計未為深洗耳如何不動心到此灑然如世外¶
何嘗更有事來侵¶
　　藥軒¶
<pb:KR4d0062_WYG_019-13a>¶
山裏藥多人不識夫君移植更標名果能醫得人間病¶
紅紫何妨好近楹¶
　　晚暉亭¶
髙亭新建礙煙霞暮景能留是可嘉最近賞春來往路¶
遊人應問是誰家¶
　　觀物吟¶
水雨霖火雨露土雨濛石雨雹¶
水風涼火風熱土風和石風冽¶
<pb:KR4d0062_WYG_019-13b>¶
水雲黒火雲赤土雲黄石雲白¶
水雷&KR0034;火雷虩土雷連石雷霹¶
　　晝睡¶
晝睡功夫未易偕羲皇以上合安排心間無事飽食後¶
園裏有時閒步迴未午庭柯鶯屢囀巳殘花徑客稀來¶
請觀世上多愁者枕簟雖涼無此懐¶
　　進退吟¶
進退兩途皆曰賔何煩坐上苦云云低眉坐處當周物¶
<pb:KR4d0062_WYG_019-14a>¶
掉臂行時莫顧人齒髮既衰非少日林泉能老是長春¶
行於無事人知否寵辱何由得到身¶
　　為客吟¶
忽憶南秦為客日洛陽東望隔秦川雲山去此二千里¶
嵗月於今十九年栁色得非新婀娜江聲應是舊潺湲¶
衰軀設使能重往疇昔情懐柰杳然¶
忽憶東朐為客日壯心初見水雲鄉島夷居處隣荒服¶
潮水來時雜海商卧看蒼溟圍大塊坐觀紅日出扶桑¶
<pb:KR4d0062_WYG_019-14b>¶
虛生虚死人何限男子之稱不易當¶
忽憶東吳為客日當年意氣樂從遊登山未始等閒輟¶
飲酒何嘗容易休萬柄荷香經楚甸一帆風軟過揚州¶
追思何異邯鄲夢瞬息光隂三十秋¶
忽憶太原為客日經秋縱酒未成歸逺山近水都成恨¶
髙閣斜陽盡是悲年少不禁花到眼情多唯只淚沾衣¶
如今老向洛陽裏更没這般愁到眉¶
　　攝生吟¶
<pb:KR4d0062_WYG_019-15a>¶
握固如嬰兒作氣如壯士二者非自然皆出不容易心¶
為身之主志者氣之帥沈珠於深淵養自巳天地¶
　　病中吟¶
堯夫三月病憂損洛陽人非止交朋意都如骨肉親薦¶
醫心懇切求藥意慇懃安得如前日登門謝此恩¶
　　重病吟¶
安樂五十年一旦感重疾仍在盛夏中伏枕幾百日砭¶
灸與藥餌百療効無一以命聴于天於心何所失¶
<pb:KR4d0062_WYG_019-15b>¶
　　天人吟¶
天生此身人力寄人力盡兮天數至天人相去不毫芒¶
若有毫芒却成二¶
　　疾革吟¶
有命更危亦不死無命極醫亦無効唯將以命聴於天¶
此外誰能閒計較¶
　　聴天吟¶
上天生我上天死我一聴於天有何不可¶
<pb:KR4d0062_WYG_019-16a>¶
　　得一吟¶
天自得一天無既我一自天而後至唯天與一無兩般¶
我亦何嘗與天異¶
　　答客問病¶
世上重黄金伊予獨喜吟死生都一致利害漫相尋湯¶
劑功非淺膏肓疾已深然而猶灼艾用慰友朋心¶
　　病亟吟¶
生於太平世長于太平世老于太平世死于太平世客¶
<pb:KR4d0062_WYG_019-16b>¶
問年幾何六十有七嵗俯仰天地間浩然無所愧¶
　¶
　¶
　¶
　¶
　¶
　¶
　擊壤集巻十九¶
