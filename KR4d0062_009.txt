# -*- mode: mandoku-view; -*-
#+TITLE: 擊壤集
#+DATE: 2015-08-24 23:52:28.519381
#+PROPERTY: ID KR4d0062
#+PROPERTY: BASEEDITION WYG    
#+PROPERTY: JUAN 卷九
<pb:KR4d0062_WYG_009-1a>¶
欽定四庫全書¶
　擊壤集卷九　　　　　　　宋　邵雍　撰¶
　　六十二吟¶
行年六十二康強况復身居永熟鄕道徳生辰非易得¶
淺斟低唱又何妨無涯歲月難拘管有限形骸莫毁傷¶
多少英雄弄才智大曾經過惡思量¶
　　林下局事吟¶
閑人亦也有官守官守一身四事有一事承曉露看花¶
<pb:KR4d0062_WYG_009-1b>¶
一事迎晚風觀柳一事對皓月吟詩一事留佳賔飲酒¶
從事于兹二十年欲求同列誰能否¶
　　依韻和呉傳正寺丞見寄¶
五十年來讀舊書世人應笑我迂踈因思偊女忘今古¶
遂悟輪人致疾徐道業未醇誠可病生涯雖薄敢言虚¶
時和受賜已多矣安有胷中不晏如¶
　　延福坊李太愽乞園池詩¶
宣威十九次髙牙奕葉功臣舊將家清世辭榮歸里第¶
<pb:KR4d0062_WYG_009-2a>¶
白頭行樂過年華盃盈香醑浮春水曲度新聲出靚花¶
如此園池如此夀兒孫滿眼慶無涯¶
　　金玉吟¶
良金美玉信難偕好物其來最受埋盜跖免兵非積善¶
仲尼無土反成猜中孚既若須為信(云能/成信)无妄因何却¶
有災莫若致之爲外事心源可樂是昭回¶
　　夏日南園¶
夏木無重數森隂翠樾低相呼百禽語太半是黄鸝¶
<pb:KR4d0062_WYG_009-2b>¶
　　謝寗寺丞惠希夷罇¶
仙掌峯巒峭不收希夷(陳圖/南也)去後遂無儔能斟時事髙¶
擡手善酌人情略撥頭𦘕虎不成心尚在悲麟無應淚¶
横流悟來不必多言語贏得清閑第一籌¶
　　　花庵獨坐呈堯夫先生　　　　　　光¶
　荒園才一畆意足以為多雖不居丘壑嘗如隐薜蘿¶
　忘機林鳥下極目塞鴻過爲問市朝客紅塵深㡬何¶
　　和君實端明花庵獨坐¶
<pb:KR4d0062_WYG_009-3a>¶
靜坐養天和其來所得多耽耽同(又作/朱)厦宇宻宻引藤¶
蘿忘去貴臣度能容野客過繫時休戚重終不道如何¶
　　依韻和宋都官惠㯶拂子¶
洛邑從來號别都能容無狀久安居衆蚊多少成雷處¶
一拂何由議掃除¶
　　同王勝之學士轉運賞西園芍藥¶
此物揚州素所聞今于洛汭特稱珍雅知國色善移物¶
更着天香暗結人欲殿群芳仍占夏得專竒品不須春¶
<pb:KR4d0062_WYG_009-3b>¶
日斜立馬將歸去再倚朱欄看一廵¶
　　戯謝富相公惠班筍三首¶
名園不放過鵶飛相國如今遂請時鼎食從來稱富貴¶
更和花笋一兼之¶
承將大笋來相詫小圃其如都不生雖向性情曾着力¶
柰何今日未能平¶
應物功夫出世間豈容人可強躋攀我儂自是不知量¶
培塿須求比㤗山¶
<pb:KR4d0062_WYG_009-4a>¶
　　答李希淳屯田¶
逢時雖出欲胡為其那天資智識㣲弊性止堪同蠖屈¶
薄才安敢望鵬飛長因訪舊歡無極每為尋幽暮不歸¶
花愛半開承露看柰何花上露沾衣¶
　　苔錢¶
一雨一畨新非闗鼓鑄頻縱多難贈客便失不猜人遍¶
地未爲富滿堦那濟貧買愁須有爲酤酒斷無因散處¶
如籌計重時似索陳不能賙已急何暇更賙親¶
<pb:KR4d0062_WYG_009-4b>¶
　　種穀吟¶
農家種穀時種禾不種莠柰何禾未榮而見莠先茂莠¶
若不誅鋤禾亦未成就又况雨霈時霑及恩一溜¶
　　　贈堯夫先生　　　　　　　　　　光¶
　家雖在城闕蕭瑟似荒郊逺去名利窟自稱安樂巢¶
　雲歸白石洞鶴立碧松梢得䘮非吾事何須更解嘲¶
　　和君實端明見贈¶
曾不見譊譊城中類逺郊雖無千里馬却有一枝巢月¶
<pb:KR4d0062_WYG_009-5a>¶
出雲山背風來松竹梢頑然何所得豈復避人嘲¶
　　　别一章改韻同五詩呈堯夫　　　　光¶
　家雖在城闕蕭瑟似山阿逺去名利窟自稱安樂窩¶
　雲歸白石洞鶴立碧松柯得䘮非吾事何須更寤歌¶
　　秋夜¶
浮雲一消散星斗燦長天碧蘚墜丹果清香生白蓮體¶
涼猶衣葛耳靜已無蟬坐久群動息秋空唯寂然¶
　　平日遊園常䇿笻杖秋來發篋復出貂褥二物皆¶
<pb:KR4d0062_WYG_009-5b>¶
　　　景仁所貺睹物思人斐然成詩¶
笻杖携已久貂褥展猶新漸染岷山雪拂除京國塵危¶
扶醉歸路穩稱病來身頼此齋中物時如見故人¶
　　雲¶
晴空碧於水那得片雲飛映日成丹鳳隨風變白衣去¶
來皆絶迹隱顯兩忘機天理誰能測終然何所歸¶
　　閑來¶
閑來觀萬物在處可逍遥魚爲貪鈎得蛾因赴火焦碧¶
<pb:KR4d0062_WYG_009-6a>¶
梧饑鸑鷟白粒飽鷦鷯帶索誰家子行歌復采樵¶
　　花庵多牽牛清晨始開日出已瘁花雖甚美而不¶
　　　能留賞¶
望逺雲凝岫粧餘黛散鈿縹囊承曉露翠葢拂秋煙嚮¶
慕非葵比雕零在槿先才供少頃玩空廢日髙眠¶
　　和秋夜¶
久畏夏暑日喜逢秋夜天急雨過修竹涼風揺晚蓮豈¶
謂敗莎蛩能繼衰柳蟬安得九臯禽清唳一灑然¶
<pb:KR4d0062_WYG_009-6b>¶
　　和貂褥笻杖二物皆范景仁所惠¶
君子亦保物保故不保新笻生蜀部石貂走隂山塵善¶
扶𡾟嶮路能暖瘦羸身行坐不可捨常如覩斯人¶
　　和雲¶
萬里幙四垂一片雲自飛秪知根抱石不爲天爲衣既¶
來曾無心却去寧有機未能作霖雨安用帝鄕歸¶
　　和閑來¶
以身觀萬物萬物理非遥馬爲乘多瘦龜因灼苦焦能¶
<pb:KR4d0062_WYG_009-7a>¶
言謝鸚鵡易飽過鷦鷯伊洛好煙水願同漁與樵¶
　　和花庵上牽牛花¶
葉閙深如幄花繁翠似鈿瀼瀼零曉露&KR0456;&KR0456;蔽晴煙謝¶
旣成畨次開仍有後先主人凝佇苦長是廢朝眠¶
　　寄三城舊友衛比部二絶¶
雖老未龍鍾籬邊菊滿叢乍涼天氣好里閈正過從¶
　　又¶
景好身還徤天晴路又乾小車芳草軟(又作/穏)處處是清¶
<pb:KR4d0062_WYG_009-7b>¶
歡¶
　　秋霽登石閣¶
初晴僧閣一凭欄風物淒涼八月間欲盡上層嘗脚力¶
更於髙處看人寰秋深天氣隨宜好老後心懐只愛閑¶
為報逺山休歛黛這般情意久闌珊¶
　　　堯夫先生示秋霽登石閣之句病中聊以短章¶
　　　　戯答　　　　　　　　　　　　弼¶
　髙閣岧嶤對逺山雨餘愁望不成歡擬將歛黛強消¶
<pb:KR4d0062_WYG_009-8a>¶
　遣却是幽思苦未闌(來詩斷章云為報逺山休/歛黛這般情意久闌珊)¶
　　　和堯夫先生秋霽登石閣　　　　　光¶
　飛簷危檻出林端王屋嵩丘咫尺間獨愛髙明遊佛¶
　閣豈知憂喜滿塵寰目窮蒼莽纎毫盡身得逍遥萬¶
　象閑暇日登臨無厭數悲風殘葉已珊珊(先生冬夏/俱不出)¶
　　　行至龍門先寄堯夫先生　　　　復圭¶
　碧洛青嵩刮眼明馬頭次第似相迎天街髙士還知¶
　否好約南軒醉一觥¶
<pb:KR4d0062_WYG_009-8b>¶
　　和李審言龍圖行次龍門見寄¶
萬里秋光入坐明交情預喜笑相迎菊花未服重陽過¶
如待君來泛巨觥¶
　　風月吟¶
涼風無限清良月無限明清明不我捨長能成歡情終¶
朝三褫辱晝日三接榮榮辱我不預何復能有驚¶
　　贈富公¶
天下繫休戚世間誰擬倫三朝為宰相四水作閑人照¶
<pb:KR4d0062_WYG_009-9a>¶
破萬古事收歸一㸃真不知縁底事見我却慇懃¶
　　弄筆吟¶
人生所貴有精神既有精神却不淳弄假像真終是假¶
將勤補拙總輸勤因饑得飽飽猶病為病求安安未真¶
人誤聖人人不少聖人無誤世間人¶
　　招司馬君實遊夏圃¶
雨霽景自好秋深天未寒可能乘興否夏圃上盤桓¶
　　　和堯夫先生相招遊夏圃　　　　　光¶
<pb:KR4d0062_WYG_009-9b>¶
　野逈秋光滿逕微朝露寒登髙與行逺餘力尚桓桓¶
　　秋日雨霽閑望¶
水冷雲踈霜意早嵗華雖晚黄花好饒教四面逺山圍¶
柰何一片秋光老上天生物固無私聖人餘事人難曉¶
陳言生活不須矜自是中才皆可了¶
　　四小吟簡陳季常¶
八月小春天小花開且殷晚來經小雨遂使小車閑¶
　　樂樂吟¶
<pb:KR4d0062_WYG_009-10a>¶
吾常好樂樂所樂無害義樂天四時好樂地百物備樂¶
人有美行樂已能樂事此數樂之外更樂微微醉¶
　　誡子吟¶
善惡無它在所存小人君子此中分改圖不害爲君子¶
迷復終歸作小人良藥有功方利病白圭無玷始稱珍¶
欲成令器須追琢過失如何不就新¶
　　聞少華崩¶
變化無蹤倐忽間力廽天地不為難若教施展巨靈手¶
<pb:KR4d0062_WYG_009-10b>¶
豈止軒騰少華山六社居民皆覆沒九泉磐石盡飛飜¶
芻蕘一句能收采堯舜之時自可攀¶
　　自古吟¶
自古大聖人猶以為難事而况後世人豈復便能至求¶
之不勝難得之至容易千人萬人心一人之心是¶
　　代書寄祖龍圖¶
三十年交舊相逢各白頭海壖曾共飲洛社又同遊脫¶
屣風波地開懐松桂秋兩眉從此後應不着閑愁¶
<pb:KR4d0062_WYG_009-11a>¶
　　寒夜吟¶
天加一上寒我添一重被不出既徃言不為已甚事責¶
已重以周與人不求備唯是大聖人能立無過地¶
　　知幸吟¶
雞職在司晨犬職在守禦二者皆有功一歸于報主我¶
饑亦享食我寒亦受衣如何無纎毫功德補于時¶
　　趨嚮¶
舎我靈龜觀我朶頥背義從利人無逺思賁于丘園束¶
<pb:KR4d0062_WYG_009-11b>¶
帛戔戔既能圖大小在其間¶
　　不可知吟¶
犂牛生騂角老蚌產明珠人雖欲勿用山川其舎諸事¶
固不可知物亦難其拘一歸于臆度義失乎精粗¶
　　事急吟¶
旱極望雨意病危思藥心人人當此際不待勸而深¶
　　知人吟¶
事到急時觀態度人于危處露肝脾深心厚貌平時可¶
<pb:KR4d0062_WYG_009-12a>¶
慎勿便言容易知¶
　　言語吟¶
一語便喜處千言益怒時既因言語合却為語言離¶
　　思患吟¶
縁飾近虚襟虚襟後患深療饑當用食救旱必須霖¶
　　人生一世吟¶
前有億萬年後有億萬世中間一百年做得㡬何事又¶
况人之夀㡬人能百歲如何不喜歡強自生憔悴¶
<pb:KR4d0062_WYG_009-12b>¶
　　謝人惠石笋¶
誰將天柱峯快刀割一半泉漱痕微清雲抱色猶見權¶
門不能移富室不能轉則予何人哉當閻君之獻¶
　　　十月二十四日早始見雪登白雲臺閑望亂道¶
　　　　走書呈堯夫先生　　　　　　　弼¶
　氣候隨時應初寒雪巳盈乾坤一色白山水萬重清¶
　是處人煙合無窮鳥雀驚忻然不成下連把玉罍傾¶
　　奉和十月二十四日初見雪呈相國元老¶
<pb:KR4d0062_WYG_009-13a>¶
壬子初逢雪未多仍却晴人間都變白林下不勝清寒¶
士痛遭恐窮民惡着驚盃觴限新法何故便能傾¶
　　　臺上再成亂道走書呈堯夫　　　　弼¶
　宻雪終宵下晨登百尺端瑞光翻怯日和氣不成寒¶
　天末無纎翳雲頭未少乾四郊聞擊壤農望巳多歡¶
　　和相國元老¶
崇臺未經慶瑞雪下雲端雖地盡成白而天不甚寒有¶
年豐可待盈尺潤難乾畎畝無忘處追蹤擊壤歡¶
<pb:KR4d0062_WYG_009-13b>¶
　　天津看雪代簡謝蔣秀才還詩巻¶
清洛接天去寒雲貼地飛人於橋上立詩向雪中歸¶
　　安樂窩中看雪¶
同雲漠漠雪霏霏安樂窩中卧看時初訝後園羅玉樹¶
却驚平地璨瑶池未逢寒食棃花謝不待春風栁絮飛¶
酒放半醺簾半巻此情無使外人知¶
　　又¶
滿目是瑶琚貧家遂富如許觀非許賣宜慘不宜舒醇¶
<pb:KR4d0062_WYG_009-14a>¶
釀装醺後重衾造暖餘肯於人世上造(作/還)險較錙銖¶
　　　歲在癸丑年始七十正旦日書事　　弼¶
　人生七十古來稀(老杜詩云酒債尋常行/處有人生七十古來稀)今日愚年¶
　已及期從此光隂猶不測只應天道始相知¶
　　　又¶
　親賔何用舉椒觴已覺閑中歲月長不學香山醉謌¶
　舞只將吟嘯敵流光¶
　　　又¶
<pb:KR4d0062_WYG_009-14b>¶
　先聖明明許從心山川風月恣遊尋此中若更論規¶
　矩籍外閑人不易禁¶
　　　又¶
　今年始是乞骸年我向年前已掛冠都為君王憐久¶
　疾肯教先去養衰殘¶
　　答富鄭公見示正旦四絶(熙寧六年/)¶
正旦四篇詩縁忻七十期請觀唐故事未放晉公歸¶
　　　上元書懷　　　　　　　　　　　光¶
<pb:KR4d0062_WYG_009-15a>¶
　老去春無味年年覺病添酒因脾積斷燈為目痾嫌¶
　勢位非其好紛華久已厭唯餘讀書樂暖日坐前簷¶
　　和君實端明¶
養道自安恬霜毛一任添且無官責咎幸免世猜嫌蓬¶
户能安分藜羮固不厭一般偏好處曝背向前簷¶
　　安樂窩中四長吟¶
安樂窩中快活人閑來四物幸相親一編詩逸收花月¶
一部書嚴驚鬼神一炷香清冲宇㤗一樽酒美湛天真¶
<pb:KR4d0062_WYG_009-15b>¶
太平自慶何多也唯願君王夀萬春¶
　　安樂窩中詩一編¶
安樂窩中詩一編自歌自詠自怡然陶鎔水石閑勲業¶
銓擇風花靜事權意去乍乘千里馬興來初上九重天¶
歡時更改三兩字醉後吟哦五七篇直恐心通雲外月¶
又疑身是洞中仙銀河洶湧飜晴浪玉樹查牙生紫煙¶
萬物有情皆可狀百骸無病不能蠲命題濫被神相助¶
得句謬為人所傳肯讓貴家常奏樂寧慙富室賸收錢¶
<pb:KR4d0062_WYG_009-16a>¶
若條此過知何限因甚臺官獨未言¶
　　安樂窩中一部書¶
安樂窩中一部書號云皇極意何如春秋禮樂能遺則¶
父子君臣可廢乎浩浩羲軒開闢後巍巍堯舜恊和初¶
炎炎湯武干戈外恟恟桓文弓劒餘日月星辰髙照耀¶
皇王帝伯(音/霸)大鋪舒幾千百主出䂓制數億萬年成楷¶
模治久便憂強䟦扈患深仍念惡驅除才堪命世有時¶
有智可濟時無世無既徃盡歸閑指㸃未來須俟别支¶
<pb:KR4d0062_WYG_009-16b>¶
梧不知造化誰為主生得許多竒丈夫¶
　　安樂窩中一炷香¶
安樂窩中一炷香凌晨焚意豈尋常禍如許免人須謟¶
福若待求天可量且異緇黄徼廟貌又殊兒女䙚衣裳¶
中孚起信寧煩禱無妄生灾未易禳虚室清泠都是白¶
靈臺瑩靜别生光觀風禦冦心方醉對景(一作/境)顔淵坐¶
正忘赤水有珠涵造化泥丸無物隔青蒼生為男子仍¶
身健時遇昌辰更歲穰日月照臨功自大君臣庇廕效¶
<pb:KR4d0062_WYG_009-17a>¶
何長非(又作/不)徒聞道至於此金玉誰家不滿堂¶
　　安樂窩中酒一樽¶
安樂窩中酒一樽非唯養氣又頤真頻頻到口微成醉¶
拍拍滿懷都是春何異君臣初際㑹又同天地乍絪紜¶
醺酣情味難名狀醖釀功夫莫指陳斟有淺深存爕理¶
飲無多少寄經綸鳳凰樓下逍遥客郟鄏城中自在人¶
髙閣望時花似錦小車行處草如茵巻舒萬世興亡手¶
出入千重雲水身雨後靜觀山意思風前閑看月精神¶
<pb:KR4d0062_WYG_009-17b>¶
這般事業權衡别振古英雄(本作/豪)恐未聞¶
　　謝富相公見示新詩一軸¶
通衢選地半松筠元老辭榮向盛辰多種好花觀物體¶
每斟醇酒發天真清朝將相當年事碧洞神仙今日身¶
更出新詩二十首其間字字敵陽春¶
文章天下稱公器詩在文章更不踈到性始知真氣味¶
入神方見妙功夫閑將歲月觀消長靜把乾坤照有無¶
辭比離騷更温潤離騷其奈少寛舒¶
<pb:KR4d0062_WYG_009-18a>¶
　　　弼承索近詩復貺佳句輙次元韻奉和詩以語¶
　　　　志不必更及乎詩也伏惟一覽而已　弼¶
　出入髙車耀縉紳從來天幸喜逢辰道孤常恐難逃¶
　悔性拙徒能不失真風雨坐生旡妄疾林泉歸作自¶
　由身嵗寒未必輸松柏已見人間七十春¶
　賦分蕭條只自如生平常向宦情踈亡功每歎孤明¶
　主得謝何妨作老夫官品尚叨三事貴世縁應信一¶
　毫無病來髀肉消㡬盡尤覺隂陽繫慘舒¶
<pb:KR4d0062_WYG_009-18b>¶
　　安樂窩中好打乖吟¶
安樂窩中好打乖打乖年紀合挨排重寒盛暑多閉户¶
輕暖初涼時出街風月煎催親筆硯鶯花引惹傍樽罍¶
問君何故能如此秪被才能養不才¶
　　　和　　　　　　　　　　　　　　弼¶
　先生自衛客西畿樂道安閑(窩/義)絶世機再命初筵終¶
　不起獨甘窮巷寂無依貫穿百代常探古吟咏千篇¶
　亦造微珍重相知忽相訪醉和風雨夜深歸¶
<pb:KR4d0062_WYG_009-19a>¶
　　　和　　　　　　　　　　　　　拱辰¶
　安樂窩中名隠君腹藏經笥富多聞一㕓水竹為生¶
　計三徑琴觴混世紛婉畫舊嘗辭幕府少㣲今已應¶
　星文了心便是棲真地何必煙霞卧白雲¶
　　　和　　　　　　　　　　　　　　光¶
　安樂窩中自在身猶嫌名字落紅塵醉吟終日不知¶
　老經史滿堂誰道貧長掩柴荆避寒暑只將花卉記¶
　冬春料非閑處打乖客乃是清朝避世人¶
<pb:KR4d0062_WYG_009-19b>¶
　　　和　　　　　　　　　　　　　尚恭¶
　窩名安樂已詼諧更賦新詩訟所乖豈以達為賢事¶
　業自知安是道梯階權門富室先藏跡好景良朋亦¶
　放懷應照先生純粹處肯揮妙墨記西齋¶
　　　和　　　　　　　　　　　　　　逵¶
　安樂先生醉便歌莊篇徒爾說焚和有名有守同應¶
　少無事無來得最多勝處林泉供放適清時風月助¶
　吟哦能抛憂責忘勞外不縱逍遥更待何¶
<pb:KR4d0062_WYG_009-20a>¶
　　　和　　　　　　　　　　　　　　顥¶
　打乖非是要安身道大方能混世塵陋巷一生顔氏¶
　樂清風千古伯夷貧客求妙墨多携巻天為詩豪剩¶
　借春儘把笑談親俗子徳容猶足畏鄉人¶
　聖賢事業本經綸肯為巢由繼後塵三幣未囬伊尹¶
　志萬鍾難換子輿貧且因經世藏千古已占西軒度¶
　十春時止時行皆有命先生不是打乖人¶
　　　和　　　　　　　　　　　　吕希哲¶
<pb:KR4d0062_WYG_009-20b>¶
　先生不是閉闗人髙趣逍遥混世塵得志須為天下¶
　雨放懷聊占洛陽春家無甔石賔常滿論極錙銖意¶
　始新任便終身卧安樂一毫何費飬天真¶
　　　二月六日登石閣　　　　　　　　光¶
　極目千里外川原繡畫新始知平地上看不盡青春¶
　　和君實端明登石閣¶
平地雖然逺那知物物新危樓一百尺别有萬般春¶
　　　二月六日送京醖二壺上堯夫　　　光¶
<pb:KR4d0062_WYG_009-21a>¶
　紅櫻零落杏花開春物相催次第來莫作林間獨醒¶
　客任從花笑玉山頺¶
　　和君實端明副酒之什¶
洛陽花木滿城開更送東都䨇榼來遂使閑人轉狂亂¶
柰何紅日又西頺¶
　　對花吟¶
春在花爭好春歸花遂殘好花留不住好客㑹亦難酒¶
既對花飲花宜把酒看如何更斟滿乃盡此時歡¶
<pb:KR4d0062_WYG_009-21b>¶
　　依韻寄成都李希淳屯田¶
思君君未還君戀蜀中官白首雖知倦清𠂻宜自寛花¶
時難得㑹蚕市易成歡莫歎歸休晚生涯若未完¶
　　代書寄廣信李遵度承制¶
薊北更千里漢唐為極邊奈何今境土不復舊山川虎¶
帳兵家重雕弓嗣子傳他年勒功處無使後燕然¶
　　自和打乖吟¶
安樂窩中好打乖自知元沒出人才老年多病不服藥¶
<pb:KR4d0062_WYG_009-22a>¶
少日壮心都已灰庭草剗除終未盡檻花擡舉尚難開¶
輕風吹動半醺酒此樂直從天外來¶
　¶
　¶
　¶
　¶
　¶
　¶
<pb:KR4d0062_WYG_009-22b>¶
　¶
　¶
　¶
　¶
　¶
　¶
　¶
　擊壤集巻九¶
